Rapport

Jag börjar med att skapa min övergripande struktur på projektet med två html filer, en css-map, 
en mapp för tredjepartsbibliotek och en för bilder.
I css mappen skapar jag en reset.css där jag tar bort allt som webläsaren lägger till automatiskt. 
En style.css som jag länkar till i html som i sin tur länkar in alla andra css-filer. 
Jag skapar här också en typography.css för all textrelaterad styling. Jag skapar också två undermappar, 
en med komponenter som jag fyller på allt eftersom, och en med färgteman, jag plockar de färger jag vill 
ha från palletten som tillhör uppgiften och gör dem till variabler. I temat lägger jag även in vilka 
fonter jag vill ha, detta för att förenkla byte i ett senare skede.

Nu när jag har min struktur börjar jag med sida ett av hemsidan, och de komponenter som skall finnas 
på båda webbplatsens sidor. Överst vill jag ha en banner med en bild, en fade och en text med hemsidans namn. 
Detta skapar jag med hjälp av en header tag, som jag lägger en bakgrundsbild på, 
en h1-tag för namnet och en p tag för slogan. Faden lägger jag i en egen header som jag sedan absolutpositionerar
över den andra. Texten får jag då flytta lite i z-led för att den skall synas. 
Allt detta stylas i en css fil som jag skapat under mappen components och döpt till banner.css.

Nästa steg är ett navigeringsfält under bannern. En nav-tag verkar lämpligt. Eftersom jag vill navigera till 
andra sidor lägger jag a-taggar i navigeringsfältet. En som tar mig till nuvarande sida och en som tar mig till
"katalog"sidan. Jag stylar navbaren i en egen csskomponent som jag döper till navbar.css. 

Härefter vill jag ha lie innehåll, men det kommer vara lite olika beroende på vilken sida jag är på, så jag skapar
en mer generell main tag som är återkommande och håller i sidans innehåll. För att styla den skapar jag en main.css
fil under komponenter. 

Sist men inte minst vill jag ha en avslutande bar, jag skapar en footer-tag som jag stoppar en navbar i, 
detta eftersom jag vill att den skall ha samma övergripande utseende som denna. 
Innehållet vill jag dock ha lite annorlunda, bara en blänkare att det är jag som skapat sidan och en 
länk till min github. Jag stylar även denna i navbar.css komponenten men för att hålla isär den och 
den översta lägger jag en class navbar-bottom på den. 

Sedan kopierar jag över de återkommande elementen till min katalog.html sida och ändrar länkarna i 
navbaren så de stämmer med var jag är nu. 

Nu till innehållet i de två sidorna. 
Första sidan, index.html, skall förklara syftet med sidan: att agera telefonkatalog. 
Detta vill jag göra med text som har en överskrift, jag gör en article-tag som jaglägger i main-taggen, 
med en h2 och en p-tag i. Jag skriver en överskrift och en kort text om vad sidans syfte är.  
För att få lite mer innehåll så lägger jag till ytterligare en article tag med samma utseende men 
lite annat textinnehåll. Jag stylar dem i article.css komponenten. Sidan känns ändå lite tunn så jag lägger 
till en bild. För att den ska separeras lite från artiklarna lägger jag den i en aside-tag och stylar den i 
aside.css komponenten.

Till katalogsidan vill jag ha ett liknande upplägg som hem-sidan, jag skapar en section tag i main, ger den 
en class table-wrap. I sektionen lägger jag en överskrift h2, och sedan en tabell med namn och telefonnr i. 
Tabellen bygger jag upp med table-taggenn, thead och tbody med tr (tablerow) samt th och td för alla värden. 
Allt detta stylar jag i table.css komponenten. 
För att även katalogsidan ska se lite roligare ut lägger jag in en likadan aside-tag som i index.html fast 
med en annan bild.  

Jag märker att det tar lång tid att ladda sidorna när jag testar så jag förminskar bilderna lite för att 
få ner laddningstiderna. 

Nu har jag allt mitt innehåll, stylat allt med css, länkat alla css och tredjepartsbibliotek till style.css. 
Jag kontrollerar även båda mina html-filer med validatorn så jag vet att de är ok innan jag börjar med nästa steg. 

Vilket är att göra sidan responsiv. 
Jag har varit noga med att använda responsiva enheter så jag kommer förhoppningsvis bara behöva göra små förändringar 
för att anpassa sidan till andra enheter. Jag skapar först och främst en css fil för detta och kallar den media.css 
samt länkar in den i style.css. Sedan kontrollerar jag att meta-taggen för enhetsbaserad viewport är med i head. 

Jag använder inspektionsverktyget i webbläsaren för att byta mellan olika enheter och kolla när det börjar blir konstigt. 
Hittar tre lägen där det ser konstigt ut och sedan bygger jag upp mina media queries efter dem. 
När det ser bra ut i samtliga lägen är jag nöjd. 

Kontrollerar ytterligare en gång att min kod är 100% godkänd i valideringsverktyget. 

Därefter är jag klar och pushar mina ändringar till Github. 

 




